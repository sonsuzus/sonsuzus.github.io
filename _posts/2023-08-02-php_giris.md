---
title:  PHP'ye giriş
author: sonsuz
date: 2023-08-02 18:16:31 +0300
categories: [Program,PHP]
tags: [php,web,sunucu,programlama]
---


PHP, HTML içine yerleştirilebilen, dinamik web siteleri oluşturmaya yarayan açık kaynaklı bir web programlama dilidir.

PHP kısaltması PHP: Hypertext Preprocessor kelimelerini ifade etmektedir.

## PHP dosyası

* PHP dosyaları .php, .php3 veya .phtml uzantılı metin dosyası olarak oluşturulmalıdır.
* PHP dosyaları 3 farklı içeriğe sahip olabilir:
	+ Normal metin
	+ HTML etiketleri
	+ PHP komutları

Bilgisayarınızda bulunan php komutları içeren .php uzantılı bir dosyayı çalıştırdığınızda, dosya bir metin dosyası olarak açılır. Bu dosyanın bir web dosyası olarak işlem görmesi için bilgisayarınızda bir lokal sunucu kurulmuş olması gerekir.  

## PHP sunucu tarafında çalışan bir programlama dilidir.

* Bilgisayarınızda yüklü olan web tarayıcısı bir web sayfasını görüntülemek için sadece HTML kodları içeren bir dosyaya ihtiyaç duyar.
* HTML dosyasını 2 şekilde elde edebilirsiniz:
	+ Bir HTML dosyayı direk olarak açarak: Bilgisayarınızda veya internet üzerinde bulunan ve sadece HTML kodları içeren bir HTML dosyasını çağırdığınızda, bilgisayarınızda aktif olarak çalışan internet tarayıcısı ilgili dosyayı açar ve ekranda gösterir.
	+ HTML dosyayı dinamik olarak oluşturarak: PHP komutları içeren bir dosyayı sunucuya gönderirseniz, sunucu dosya içinde yer alan PHP komutlarının gereğini yerine getirerek dinamik bir HTML dosyayı oluşturur ve oluşturduğu HTML dosyayı tarayıcınıza geri gönderir.

Sunucu tarafında çalışması, PHP dosyasının ancak sunucuda komutların işlem görmesinden sonra bir web sayfası olarak görüntülenebileceğini ifade eder. Bu durumda, PHP ile oluşturulmuş bir web sayfasını açan ve kaynağını görüntelemek isteyen kullanıcılar sadece sunucu tarafından oluşturulmuş dinamik HTML içeriğini görebileceklerdir. Söz konusu HTML dosyasını oluşturmak için kullandığınız PHP koda erişemeyeceklerdir.

![](cprog/sunucu.gif)
Bilgisayarımızdaki tarayıcıya bir HTML dosya gönderildiğinde direkt olarak açılır. PHP dosyalar ise işlem görmek üzere üzere sunucuya gönderilir. Sunucu kendisine gelen PHP dosyasını komut çeviriciye gönderir. Komut çevirici PHP dosya içinde bulunan HTML kodlara herhangi bir işlem yapmadan, PHP kodlara ise gereken işlemleri yaparak sonuçları dinamik HTML dosyasına aktarır. Oluşturduğu dinamik HTML dosyasını tarayıcıya geri gönderir.

## Lokal ve internet sunucuları üzerinde çalışma

* .php uzantılı dosyayı bilgisayarınıza kurulu sunucu altındaki bir klasör içinde çalıştırdığınızda, sunucu dosyada yer alan php komutlarına işlem yapar ve açık HTML kodlardan oluşturduğu dinamik web sayfasını tarayıcınıza geri gönderir.
* .php uzantılı bir web sayfasını internet üzerinde çağırdığınızda ise dosyada yer alan komutlar yüklü olduğu sunucu tarafından yerine getirilir ve açık HTML kodlardan oluşan dinamik web sayfası olarak tarayıcınıza gönderilir.
