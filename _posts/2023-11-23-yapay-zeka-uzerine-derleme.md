---
title: Yapay Zeka Üzerine Derleme
author: sonsuz
date: 2023-11-20 14:02:41 +0300
categories: [Proje,Yapayzeka]
tags: [veri,yapay zeka,türkiye,yapayzeka,zeka,duygu,alan turing]
---




Günümüzde de sıkça adını duyduğumuz Yapay zekâ, -literatürde- bir
bilgisayarın veya bilgisayar kontrollü robotun, genellikle akıllı varlıklarla ilişkili
görevleri yerine getirme yeteneğidir. Yapay zekâ, özellikle son zamanlarda
sürekli kullanılan ve bilinen bir öğe haline gelmiştir. Eskiden sadece yazılımla
uğraşan kişiler tarafından bilinirken, ChatGPT ve benzeri yapay zekâ siteleri ve
programları sayesinde herhangi bir insanın bile hayatında en az bir kez duyduğu
bir araç olmuştur. Yapay zekâ, bir insanın yapabileceği görevleri daha fazla veri
aracılığıyla daha hızlı bir şekilde yapılmasına imkân tanıyarak, hayatımızı
kolaylaştırmaktadır. Bu sebepten ötürü bir sürü kullanım alanı vardır. Yapay
zekâ; sesli asistanlar, dil çevirileri, öneri sistemleri, navigasyon, sosyal güvenlik,
sağlık hizmetleri, e-ticaret ve yardımcı robot uygulamalarıyla birçok insanın
günlük hayatında yer almaktadır. Siber güvenlik ve savunma sanayi gibi sektöre
özel stratejik çalışmalarda da sıkça kullanılmaktadır. Tabi bunları; doğal dil
işleme, veri işleme, görüntü işleme, ses işleme, metin işleme, sağlık verilerinin
analizi ve tedavi planlaması, sigortacılık ve finans, büyük veri analitiği, tarım ve
hayvancılıkta akıllı uygulamalar, siber güvenlik gibi ana başlıklara ayırabiliriz.
**Yapay zekâ** kavramının geçmişi modern bilgisayar bilimine dayanır. Fikir
babası, **Makineler düşünebilir mi?** sorusunu sorarak makine
zekâsını tartışmaya açan Alan Mathison Turing'dir. 1943'te II. Dünya
Savaşı sırasında bazı gereksinimler ile üretilen cihazlar sayesinde bu iki kavram
-bilgisayar bilimi ve yapay zekâ- doğmuştur.

Alan Turing, Nazilerin makinesinin şifre algoritmasını çözmeye çalışan en ünlü
isimlerden biriydi. İngiltere’de şifre çözme amacı ile başlatılan
çalışmalar, Turing'in prensiplerini oluşturduğu bilgisayar prototipleri olan Heath
Robinson, Bombe Bilgisayarı ve Colossus Bilgisayarları, Boole
cebirine dayanan veri işleme mantığı ile Makine Zekâsı kavramının oluşmasına
sebep olmuştu.

Modern bilgisayarın atası olan bu makineler insan zekâsından esinlenmişlerdir.
Ancak sonraları, modern bilgisayarlarımız uzman sistemler diyebileceğimiz
programlar ile gündelik hayat sorunlarını çözmeye yönelik kullanımda daha çok
yaygınlaştılar. 1970'li yıllarda büyük bilgisayar üreticileri
olan Microsoft, Apple, Xerox, IBM gibi şirketler kişisel bilgisayarlar kavramı
ile bilgisayarı popüler hale getirdiler. Yapay zekâ ise daha dar bir araştırma
çevresi tarafından geliştirilmeye devam etti.

Bu çalışmaları teşvik etmek amacı ile Turing Testi ABD'de Loebner ödülleri adı
altında yapay zekâ yazılımlarında uygulanarak başarılı olan yazılımlara ödüller
dağıtılmaktadır.

Turing Testi kısaca şöyledir: birbirini tanımayan birkaç insandan oluşan bir grup
birbirleri ile ve bir yapay zekâ ile bir süre sohbet etmektedirler. Birbirlerini
görmeden yazışma yolu ile yapılan sohbet sonunda katılımcılara sorulan sorular
ile hangisinin insan hangisinin makine zekâsı olduğunu anlamaları istenir.
Türkiye'de de makine zekâsı çalışmaları yapılmaktadır. Bu çalışmalar doğal dil
işleme, uzman sistemler ve yapay sinir ağları alanlarında Üniversiteler
bünyesinde ve bağımsız olarak sürdürülmektedir. Bunlardan biri, D.U.Y.G.U. -
Dil Uzam Yapay Gerçek Uslamlayıcı'dır.

Fakat Yapay zekâ’nın bazı eksileri de vardır. Yapay zekâ’nın ana kısıtlaması,
veriden öğrenmesidir. Bilginin ona verilebileceği başka bir yol yoktur. Bu,
verideki herhangi bir yanlışlığın sonuçlara yansıyacağı anlamına gelir.

Günümüzün yapay zekâ sistemleri, açıkça tanımlanmış bir görevi yerine
getirmek üzere eğitilmiştir. Poker oynayan sistem solitaire veya satranç
oynayamaz. Aslına bakarsanız, sağlık sahtekârlığını tespit eden bir yapay zeka
sistemi bile vergi sahtekarlığını veya ürün garantisi sahtekarlığını doğru bir
şekilde tespit edemez. Yani sadece tek bir şeye odaklanırlar. Yaptıkları iş benzer
olsa da diğer işi yapmakta veya farkı tespit etmekte zorlanırlar. İnsan gibi
davranmaktan çok uzaklardır.

Ayrıca kendi kendilerine öğrenemezler de, birçok işi insanların denetiminde ve
yönetiminde anlarlar, keşfederler ve uygularlar. Bu yüzden de onları eğitmek ve
kullanılabilir hale getirmek –insana kıyasla daha hızlı olsa da- uzun ve
meşakkatli olabilir.

## GÜNÜMÜZDE YAPAY ZEKA

Son zamanlarda hem dünyada hem ülkemizde yapay zeka ile ilgili tartışmalar
başlamıştır. Kimisi yapay zekanın insan gücünü azaltacağını, bu nedenle işsizliğe yol
açacağını, kimisi ise büyük fırsatlar doğuracağını öngörmektedir. Birtakım avantaj ve
dezavantaja sahip yapay zekanın bu nedenle insanlar tarafından doğru bir şekilde
yönetilmesi gerekmektedir.

Yapay Zeka (Artificial Intelligence) aslında, makinelerin sahip olduğu ve insan
yardımıyla çeşitli işlevleri yerine getirebilecekleri zekadır. Yapay Zekanın yardımıyla
makineler öğrenebilecek, sorunları çözebilecek, bir şeyler planlayabilecek, düşünebilecektir.
En önemli avantajları, insan hatalarını en aza indirmesi, uzun saatler çalışacak şekilde
programlanabilmesi, risk azaltması ve hızlı kararlar alabilmesidir. Bunun yanında bazı
dezavantajları da bulunmaktadır. Örneğin yüksek maliyet gerektirmesi, işsizliğe sebep
olması, duygusuzluğu artırması ve insanları tembelleştirmesidir. Yapay zeka uygulama
alanlarını sıralayacak olursak sağlık hizmetleri, finans, eğitim, hukuk, tarım ve ulaşım
gelmektedir. Mesela, bir hastalığın teşhisi konulacağı zaman yapılan tetkikler, raporlar,
doktor incelemeleri gibi işlemler artık cihazlar sayesinde daha kısa ve hızlı bir sürede
gerçekleşmektedir. Bir tarım alanında dronelar sayesinde bitkilerin durumu incelenebilmekte,
gerekli gübre ve tarım ilaçları gibi işlemler makineler tarafından gerçekleştirilebilmektedir.
Otonom araçlar, trafik yönetimi, yol güvenliği, lojistik ve rota optimizasyonu gibi alanlarda
yapay zeka çözümleri sayesinde daha verimli, güvenli ve sürdürülebilir bir ulaşım sistemi
oluşturulması mümkün olmaktadır. Yapay zeka altyapısıyla geliştirilen yeni finansal modeller
güvenlik tehdidiyle mücadele etmekte büyük önem taşımaktadır.

İşleri hızlandıracak en iyi yapay zeka uygulamaları ve siteleri sıralamak gerekirse
ChatGPT, Google Bard, Copy.ai, Grammarly, DALL-E 2, Midjourney, Mem.ai, Fireflies,
Slidesgo, Wordtune ve Krisp sayılabilmektedir. ChatGPT, girdiğiniz herhangi bir işleme
dayalı olarak sizin için metin üretebilen, e-posta, makale, şiir, şarkı sözü, alışveriş listesi ve
fazlasını oluşturabilen, OpenAI tarafından geliştirilmiş sohbete dayalı AI sohbet robotudur.
Google Bard, hızlı özgeçmiş (CV) hazırlama, kompozisyon yazma ihtiyacınız olduğunda iyi
bir kaynak olabilmektedir. Copy.ai, oldukça gelişmiş bir makine dili olan GPT 3’ü kullanarak
neredeyse anında, bir insanın yazdığından farksız metinler oluşturan bir yapay zeka aracıdır.
Grammarly, yazım ve dil bilgisi denetleme, cümle yapısını iyileştirme, uzun veya anlaşılması
güç cümleleri basitleştirme gibi çeşitli görevleri gerçekleştirme yeteneğine sahip yapay zeka
destekli yazım ve denetleme uygulamasıdır. DALL-E 2, OpenAI tarafından geliştirilen yapay
zeka resim çizdirme uygulamasıdır. Midjourney, gerçek bir insan tarafından yapıldığı
sanılabilecek çarpıcı görseller oluşturabilen en etkileyici yapay zeka görüntü oluşturma
araçlarındandır. Mem.ai, düşüncelerinizi hızlıca kaydetmenize, not almanıza ve kişisel bir
alanda düzenlemenize yardımcı olan yapay zeka not alma aracıdır. Fireflies.ai, toplantı
notlarını alıp kaydeden, yazıya döken ve otomatikleştiren bir yapay zeka toplantı asistanı
olarak tanımlanabilir. Slidesgo,Yapay zeka sunum oluşturucusudur. Wordtune, ne söylemeye
çalıştığınızı anlayan ve yazınızı daha net, ilgi çekici ve özgün hale getirmenin yollarının
öneren, yapay zeka destekli metin editörüdür. Son olarak Krisp ise, gürültülü ortamlarda ses
kalitesini arttıran Zoom, Microsoft Teams, Google Meet gibi popüler tüm iletişim
uygulamalarıyla uyumlu yapay zeka destekli bir uygulamadır.

Sonuç olarak, hayatı sihirli bir hale getirecek yapay zekanın doğuracağı bazı
sonuçları bugünden bilmemiz mümkün değildir. Ancak emin olduğumuz bir konu var ki o da
ileride Yapay zeka hâlâ çaresini bulamadığımız birçok problemi çözmemize yardımcı olacak,
söz konusu süreçleri hızlandıracaktır. Yapay zeka sayesinde kanser gibi birçok hastalık
yenilecek, küresel ısınma engellenecek, her konuda daha bilinçli karar verilebilecek, belki
savaşlar dahi engellenebilecektir. Yapay zeka önümüzdeki 30 yıl içerisinde yaşayacağımız
değişimlerin en önemli itici gücü olacaktır.Yepyeni meslekler doğacak ve bu sayede
insanların kendilerine uygun işleri bulmalarını kolaylaştıracaktır. Bu yeni işler öngörülürlüğü
az, rutin olmayan işler olacaktır. Bilginin önemi azalırken, bilgiyi uygulama kabiliyetinin önemi
artacak, kendisini sürekli yenileyen, sorgulayıcı, yaratıcı, girişimci bireyler yetişecektir.